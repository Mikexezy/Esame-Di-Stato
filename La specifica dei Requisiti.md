---
connections:
  - "[[TPSIT]]"
---
*Requisiti Software e Stakeholder*

Un requisito è una proprietà richiesta o auspicabile del prodotto: il documento dei requisiti contiene una descrizione di tutte le proprietà desiderate.

**Requisito** = ogni informazione circa la funzionalità, i servizi, le modalità operative e di gestione del sistema da sviluppare.

La definizione dei requisiti rappresenta l'analisi completa dei bisogni dell'utente e del dominio del problema allo scopo di definire quello che il sistema deve fare. La raccolta dei requisiti è un processo arduo che spesso coinvolge diverse persone, sia del team di sviluppo  che dell'azienda del cliente, a volte può anche richiedere la consulenza di terze parti. Tutti coloro che in qualche modo sono interessate alla messa in opera del sistema a ogni livello dell'organizzazione sono definiti come stakeholder.

Ogni stakeholder può fornire una descrizione astratta del sistema che l'analista deve essere in grado di elaborare per ottenere una descrizione dettagliata e matematica dello stesso.

Nell'analisi dei requisiti bisogna tenere presente anche i fattori esterni al sistema stesso, per tale motivo i requisisti non sono definiti stabili, ma essi possono cambiare durante l'intero ciclo di sviluppo del software. Questa fase di analisi è particolarmente delicata, poiché degli errori in questa fase potrebbero portare al fallimento del progetto.

Per identificare i requisiti rilevanti in un processo di progettazione di sistemi informatici, la normativa ISO 13407 (Human-centred design process) ci guida all'individuazione dei requisiti e degli obiettive di un sistema applicativo usabile:

- le prestazioni richieste al nuovo sistema in relazione agli obiettivi operativi ed economico/finanziari;
- i requisisti normativi o legislativi rilevanti, compresi quelli relativi alla sicurezza e alla salute;
- la comunicazione e la cooperazione fra gli utenti e gli altri attori rilevanti;
- le attività degli utenti, inclusa la ripartizione dei compiti;
- la progettazione dei flussi di lavoro e dell'organizzazione;
- la gestione del cambiamento indotto dal nuovo sistema, incluse le attività di addestramento e il personale coinvolto;
- la fattibilità delle diverse operazioni, comprese quelle di manutenzione;
- la progettazione dei posti di lavoro e l'interfaccia uomo-computer;

---

*Classificazione dei requisiti*

I requisiti software possono essere classificati secondo due diversi punti di vista:

# Livello di dettaglio

Analizzando i requisiti sulla base del livello di dettaglio, per ciascuna delle due categorie individuate abbiamo livelli di astrazione e formalismo:

- i requisiti utente sono quelli che osserva il cliente, cioè le esigenze sentite dall'utente finale e descritte con il linguaggio del cliente: vengono sottoposti al team di sviluppo che ne propone una soluzione, a volte con diverse alternative (vengono anche denominati requisiti aperti);
- i requisiti di sistema sono quelli imposti da vincoli esistenti, come per esempio l'utilizzo di apparecchiature esistenti all'interno dell'azienda o di interfacciamento con sistemi aziendali già in funzione o anche di natura fiscale e legislativa. Sono solitamente molto strutturati e vincolanti, scritti in linguaggi tecnici e semi formali e formali e non lasciano margini di inventiva data la loro natura: spesso non sono conosciuti all'utente ma noti solo al programmatore;

# Tipo di Requisito

Se invece analizziamo i requisiti sulla base del tipo, abbiamo tre possibili raggruppamenti:

- I requisiti funzionali descrivono le funzionalità  che il sistema deve avere e tutti i servizi che dovrà offrire agli utenti. I requisiti funzionali devono essere:
	- completi: devono indicare tutti i servizi richiesti dagli utenti;
	- coerenti: i requisiti non devono avere definizioni contraddittorie;
- 







---

